>"Å bli servert Fruktnøtt er en straff, ikke en premie. Når sjokoladene skal ha fest, inviterer de ikke Fruktnøtt. Den kan kanskje få en invitasjon når kli, belgfrukt, brennesle og tofu skal arrangere noe, men knapt nok.
>
>Fruktnøtt er djevelens verk, noe som ble funnet på for som et slags mottiltak til livets gleder, som god mat, Viking-kamper, myke damer og skikkelig sjokolade. På norrønt betyr «Fruktnøtt» rett og slett «ondskap», og i Snorre-sagaen kan vi lese at: «Så kvad Eigil Kjønneson; drep meg, herre, men ikkje med Fruktnøtt. Så slo han i hjel seg sjølvum og alle dei rundtum». Det er bare galninger, orienteringsløpere, psykopater og andre østlendinger som liker Fruktnøtt.
>
>Hitler spiste mye Fruktnøtt, har jeg hørt. Og Knut Hamsun og han som fant ut at sakser skal pakkes i plast, sånn at du må ha en saks for å åpne pakken med saks inni. Det var faktisk tyskerne som fant opp Fruktnøtt, og tok den med til Norge. Jeg bare nevner det.
>
>Hver gang Rosenborg vinner serien, feirer de med Fruktnøtt.
>
>Ingen i Viking spiser fruktnøtt. Heller ikke Nelson Mandela, Moder Teresa, Dalai Lama, Bjørn Dæhlie eller Kong Olav.
>
>Shaman Durek elsker Fruktnøtt.
>
>Bibelen advarer mot Fruktnøtt. I Paulus' første brev til mor'si, 2. kapittel, 12. vers, 4. gir, står det: «Fruktnøtt er skikkelig, skikkelig, skikkelig ringt. Bi-ringt, faktisk!».
>
>I gamledager serverte de Fruktnøtt til landssvikere, borgerlige konfirmanter, hedninger og folk som ble tatt for blotting, ikke respekterte kviledagen eller nektet å hedre sin far og sin mor.
>
>Einar Gerhardsen sidestilte det å spise Fruktnøtt med å snyte på skatten, eller å stemme på Høyre. På 80-tallet ble det sendt en kasse Fruktnøtt fra Vardeneset Røde Kors til Etiopia. Den ble sendt i retur, for det fikk liksom være måte på."
\- u/Mantraz
